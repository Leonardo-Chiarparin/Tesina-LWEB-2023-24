STUDENTI:
ETTORE CANTILE – 2026562
LEONARDO CHIARPARIN – 2016363

Nome provvisorio => LEV: Libri & Videogiochi

Oggetto: 
Gestione di un e-commerce relativo ad un negozio, la cui attività commerciale prevede la vendita di libri e videogiochi di ogni genere.

Contesto: 
Presenza di un catalogo di prodotti, descritti per mezzo di testi e immagini, che tutti possono consultare. La visualizzazione dei vari elementi può avvenire secondo diversi ordini:  per costo, per denominazione, tipologia o anno di uscita dell’articolo. Le offerte presentate possono prevedere degli sconti e/o dei bonus, quest’ultimi conferiti al cliente una volta effettuato l’acquisto del prodotto. Stando a quanto riportato nel testo originale, uno sconto è una percentuale di riduzione del prezzo applicato automaticamente in base al soddisfacimento di certi criteri:
-) clienti che hanno speso N crediti finora;
-) clienti che hanno speso M crediti da una certa data;
-) clienti che hanno acquistato il prodotto relativo ad una offerta;
-) clienti che hanno una reputazione superiore ad una certa soglia;
-) clienti che sono tali da un certo periodo di tempo.
Inoltre, sono previsti degli sconti indiscriminati indipendenti dai criteri di cui sopra.

N.B.: Le percentuali e il cambio di valuta (euro => crediti) verranno definite numericamente all’interno del primo capitolo della tesina. 

Un bonus su un’offerta corrisponde ad un certo numero di crediti. 

All’interno dell’applicativo web, è presente una pagina di FAQ gestita dall’amministratore, il quale si occuperà della creazione (di sana pianta o meno) delle singole parti che la andranno a comporre. L’inserimento di quest’ultime potrà eventualmente provenire da delle domande postate direttamente all’interno dei forum. In tal caso, gli elementi d’interesse (un quesito e una risposta) verranno “elevate” al fine di costituire la nuova FAQ. 

Un cliente acquisisce dei crediti da spendere facendo una richiesta all’amministratore, il quale potrà decidere se accettarla o meno. Le dinamiche di pagamento con cui avviene l’effettivo “trasferimento” dei suddetti al profilo utente non viene gestito poiché non di interesse al fine proprio del progetto. In ogni caso, il ruolo ricoperto dai crediti è a tutti gli effetti quello di una valuta (di scambio) per l’intero sistema.

I vari soggetti (tipicamente i clienti) possono scrivere delle recensioni sui vari prodotti, utilizzando dei campi dedicati ad aspetti relativi all’articolo in questione. Inoltre, per cercare di creare un ambiente pregno di cooperazione tra i vari soggetti, il sistema permetterà di postare delle domande sulle varie offerte, così da chiarire eventuali dubbi per mezzo di interventi di altri. I clienti possono giudicare i contributi suddetti, assegnando loro un valore di "supporto" e uno di "utilità". In base alle precedenti valutazioni, un cliente godrà di una certa reputazione, il cui calcolo potrà presentare una considerazione (in termini di peso) differente dei vari contributi in funzione dell’articolo di riferimento. 


N.B.: L’intervallo di valori assegnabili ai commenti di cui sopra verranno riportati nel primo capitolo della tesina. Inoltre, per quanto concerne le reputazioni, si potrebbe pensare di attribuire una rilevanza maggiore per gli interventi relativi ad acquisti effettivamente realizzati dal cliente. Ad ogni modo, sarà possibile considerare anche quelli inerenti alle altre offerte.

Tipologie di utenti:

Visitatore:
-) può accedere al catalogo e ai vari link informativi del sito (“chi siamo”, “dove siamo”, “contatti”, etc…);
-) può visionare le FAQ;
-) può effettuare la registrazione così da accedere ai servizi di cui sopra.

Cliente:
-) (come per visitatore)
-) può accedere al profilo, per vedere lo storico degli acquisti, gli acquisti in corso, i propri crediti, la propria reputazione, i propri dati anagrafici e gestire username/password;
-) può acquistare degli articoli (con un meccanismo di carrello della spesa);
-) può scrivere recensioni, domande, risposte sulle offerte e giudicare i contributi altrui. Il giudizio può essere data una sola volta;
-) può chiedere l'assegnazione dei crediti, specificandone il quantitativo e secondo quanto stabilito in precedenza.

Gestore:
-) può aggiungere/eliminare/modificare offerte nel catalogo;
-) può definire gli sconti e i bonus;
-) può applicare uno o più sconti e/o bonus ad un'offerta;
-) può consultare il profilo dei clienti (reputazione, storico degli acquisti);
-) può moderare e giudicare i contributi dei clienti;
-) può intervenire rispondendo a delle domande.

Amministratore:
-) può vedere/modificare i dati anagrafici, username, password degli utenti;
-) può disattivare (ban) e attivare il profilo degli utenti;
-) può accettare delle richieste inerenti ai crediti;
-) può elevare una domanda (e la risposta migliore, o quella scelta dall'admin) nelle FAQ.
